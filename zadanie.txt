Twoim zadaniem jest utworzenie systemu kupowania i rezerwacji biletów w pociągach.
Użyj HTML, CSS i JavaScript oraz wykorzystaj jQuery i AJAX w komplecie z dowolnym programem mockującym zapytania w celu stworzenia dynamicznej treści strony.
Całość ma znaleźć się w jednym pliku .html, .css i .js.

Układ strony ma prezentować się następująco:
- Baner: obrazek zajmujący całą szerokość strony z logiem, minimalna wysokość 128px, ucinany od lewej.
Po prawej stronie zegar analogowy z przeskakującą wskazówką sekundową, pod nim aktualna godzina pisana cyframi.
Na dole baneru pasek na przewijające się ogłoszenia i utrudnienia. Na pasku po prawej stronie (pod zegarem) zawartość koszyka.
- Treść: Formularz do wyszukiwania połączeń. Pola ze stacją początkową i docelową z wyświetlaniem możliwych podpowiedzi. Data i godzina.
Po kliknięciu przycisku "Szukaj" powinna pojawić się nam lista dostępnych połączeń: stacja początkowa i docelowa, godzina odjazdu i przyjazdu,
dzień przejazdu, cena biletu, kategoria pociągu.
Po wybraniu pociągu powinien pojawić się nam skład pociągu z wagonami. Każdy wagon ma numer, i może mieć klasę 1 lub 2.
Kliknięcie na wagon musi wyświetlić pulę miejsc do zajęcia w formie schematu wagonu, z wyróżnieniem miejsc już zajętych i wolnych wraz z numerami i kierunkiem miejsc.
Poniżej należy umieścić "kartkę-bilet" z informacjami o pociągu, a pod nim listę podróżnych.
Lista podróżnych powinna mieć możliwość dodania dowolnej ilości podróżnych bądź ich usunięcia, chyba że zostanie jeden. Każdy podróżny musi podać imię i nazwisko.
Każdemu podróżnemu powinna być możliwość przydzielenia miejsca, bądź kupna bez rezerwacji miejsca, włączając możliwość rezerwacji z różnych wagonów.
Każdy podróżny powinien mieć możliwość wyboru typu taryfy: zwykła bądź ulgowa (50% ceny).
Na dole biletu powinna być podana cena, aktualizowana automatycznie na podstawie wyborów dokonanych przez użytkownika.
Na samym końcu mają być dostępne dwa przyciski: dodaj do koszyka i przejdź do kasy.
Koszyk powinien mieć możliwość przyjęcia dowolnej liczby biletów.
W podsumowaniu należy wyświetlić wszystkie bilety w dokładnie takiej formie jak przy ich zakupie. Każdy bilet na liście powinien mieć możliwość jego edycji oraz usunięcia.
Na dole powinna być wypisana łączna cena wszystkich biletów, pole do wpisania adresu e-mail oraz przycisk przejścia do płatności.
Brak lub nieprawidłowy adres e-mail powinien zablokować możliwość przejścia dalej.
Płatność musi być zrobiona asynchronicznie: przejście do płatności wyświetli ekran oczekiwania,
który może zakończyć się sukcesem lub porażką w momencie otrzymania informacji zwrotnej.
Sukces czyści koszyk, wyświetla ekran sukcesu i informuje o wysłanych biletach i numerze zamówienia.
Błąd nie czyści koszyka i powinien pozwolić na powrót do podsumowania koszyka.